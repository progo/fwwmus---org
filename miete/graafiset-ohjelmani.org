#+TITLE: Graafiset päivittäissovellukseni
#+SETUPFILE: ~/dokumentit/blog/post-setup.org
* DONE Graafiset päivittäissovellukseni                  :emacs:zsh:rutiinit:
CLOSED: [2016-12-31 Sat 20:15]
:LOGBOOK:
- State "DONE"       from ""           [2016-12-31 Sat 20:15]
:END:

Tajusin hiljan, että vaikka iso osa päivittäisistä ATK-askareistani
tapahtuukin graafisten WIMP-käyttöliittymien parissa,
lukumäärällisesti päivittäiskäytössä minulla on vain 2-3 sovellusta.
Riippuu kyllä isosti laskentatavasta. Toisaalta kun mietin asiaa,
tavallisella tallaajalla ei taida olla yhtään sen useampaa sovellusta
käytössään myöskään!

Verkkoselainhan se syö nykyisin lähes kaikki tietokoneen funktiot,
kuin myös minulla. Firefox puuskuttaa ja tarjoilee minulle niin WWW:n
kuin sähköpostin, RSS-aggregaatioiden kuin uutisryhmien vastineetkin.

[[../pics/firefox.png]]

Päivittäiskäytössä toiseksi eniten tai enemmänkin saa käyttöä osakseen
terminaaliemulaattori =urxvt=. Ohessa esimerkki. Tämmöinen termis
toimii vitaalina porttina konsoliterminaalien ja graafisten
käyttöliittymien välillä, joten syystäkin sitä tulee käytettyä isosti.

[[../pics/terminal.png]]

Luonnollisesti konsolisovelluksia riittää joka lähtöön, ylläesitelty
komentokehote =zsh= ei ole suinkaan ainut mitä ajelen. Kun editoin
tiedostoja, irkkaan tai luen Twitter-striimejä, ajan tekstipohjaista
emacsia screenissä.

[[../pics/terminal-emacs.png]]

Graafinen Emacs on myös ajossa usein, mutta usein teen nopeat työt
konsoli-emacsissa, koska sen käynnistäminen avaa näkymän jo katseen
alla olevassa terminaali-ikkunassa. Graafinen pomppaisi siihen viereen
ja välillä häiritsee liikaa peittämällä muita asioita liikaa. Ja
toisaalta, graafinen emacsini ei eroa juuri mitenkään
tekstipohjaisesta versiostaan:

[[../pics/graphical-emacs.png]]

Muita graafisia sovelluksia en liiemmin ajele. No, Delugen
GTK-klientti on, mitä katselen silloin tällöin (en päivittäin), ja
tietysti on elokuvat esittävä =mpv=, joka on laskettava graafiseksi
sovellukseksi. DVD:t katson VLC:llä.

*Teknisesti ottaen* minulla on päivittäin ajossa monia graafisia
ohjelmia tähän päälle: niin ikkunanhallinta Xmonad kuin sen
pikkuapulainen Xmobar, ynnä pari instanssia Conky-tilastopiirtimestä.
Lähes päivittäin käynnistelen myös graafisia ohjelmia, joka tapahtuu
graafisella Dmenu-ohjelmalla. Ei niitä montaa ole niitäkään sitten
loppupeleissä.
