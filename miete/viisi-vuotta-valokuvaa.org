#+TITLE: Viisi vuotta täyteen (uutta) valokuvaharrastusta
#+SETUPFILE: ~/dokumentit/blog/post-setup.org
* DONE Viisi vuotta täyteen (uutta) valokuvaharrastusta              :kamera:
CLOSED: [2020-12-20 Sun 12:24]
:LOGBOOK:
- State "DONE"       from              [2020-12-20 Sun 12:24]
:END:

Se oli alkutalvea 2015 kun aloin innostua uudelleenlämmittelemään
valokuvaushommaa. Sätöksessä oli hyvä meno päällä, Carina pihalla,
Outokummun energia oli korjannut sähköverkkoaan luotettavammaksi.
Lueskelin internetistä miten hieno kamera tuo Fujifilm X100T on. Sitä
en tiedä, mistä se syy katsella niitä kameroita tuli.

Fujifilmiä pidin kalliina kamerana ja muutenkin rajallisena
ominaisuuksiinsa nähden. Ajattelin että se on sellainen lottovoittajan
kamera: jos lotossa joskus voittaa isosti niin sitten voi törsätä
reilun tonnin hienoon pokkarikameraan. 

Kuten näissä hommissa yleensä tuppaa käymään, alkaa rationaaliset
selitykset lopulta väistyä ja uudenvuodenaattona minä sen pistin
Amazonista tilaukseen. Muistan, että tähän liittyi hiljalti katsomieni
elokuvien taiteita puoltava sanoma.

** Fujifilm X100T: 2016-2017

Ja Fujifilm tosiaan lunasti sille asetettua hypeä kyllä
henkilökohtaisella tasolla isosti. Kamera on tosi näppärä kädessä, se
on hipihiljainen ja nätti myös. Kameran automaattinen valotus ja
salamakompensointi (jos salama aktivoidaan) ovat erinomaisia. Ken
Rockwell liioittelee huumorimielessä asioita mutta kun hän sanoi että
[[https://www.kenrockwell.com/fuji/x100t.htm][X100T on maailman paras kamera]], voin vain yhtyä yhdessä mielessä hänen
aatteisiin.

X100-sarja on yksinkertaisesti erinomainen. Aito kulttikamera hyvässä
mielessä. X100T innosti minua kokeilemaan myös Fujifilmin
järjestelmäkameroita: X-T1 parilla linssillä tuli ostettua, mutta myös
myytyä hyvin nopean kokeilun jälkeen. X-T1 on hieno kamera mutta sen
sielu on jossain karkuteillä. X100T:n sielukkuus on ihan toisesta
maailmasta.

X100T meni myyntiin lopulta kun hurahdin Leicaan ja hurahdin Leican
väreihin (Fujin X-Trans II -kamerat ovat aika karkkisia väreiltään).
Muutamaa vuotta myöhemmin kokeilin vielä vähän lisää Fujifilmiä X-T3:n
ja linssien muodossa. X-T3 on samanlainen kamera kuin X-T1: upea
suorittaja mutta kylmä ja sieluton, verrattaen.

[[file:./kuvat/5v-kameroita/x100t.jpg]]

Fujifilm X100T kävi Yhdysvalloissa kesällä 2016. Näihin kuviin en ole
kamalan tyytyväinen, mutta se ei ole kameran syytä. Omaa
taidottomuuttani lähinnä.

** Leica Q: 2017-2019

Fujin (X100T) kohtalo oli varmaan sinetöity sillä sekunnilla kun
Verkkokauppa.comin myymälässä kävin keväällä 2017 hypistelemässä Leica
Q:ta käsissäni. Olin täysin tyrmistynyt kameran työnlaatuun,
käytettävyyteen, tarkennusnopeuteen. Upeaa työtä kaikilla tavoilla.
Fujin X100-mallistohan ei ole maailman nopein tarkentaja joten Leica Q
oli monin tavoin piristävä askel oikeaan suuntaan.

Leica Q:n tarkennusnopeus on hyvä mutta sen tarkennustarkkuus on myös
ihan valovuosia Fujia edellä. Kun kamera tarkentaa valitun neliön
sisällä johonkin niin se on siihen tarkentanut. Kerrassaan upea
toteutus.

Leica Q on hinnaltaan /nelinkertainen/ Fujiin nähden, joten senkin
minä asetin aluksi tähän lottovoittajakameran kategoriaan. Ei mennyt
kuin 2 kuukautta niin olin jo noutamassa käytettyä Q:ta Tampereelta.
Se oli juhannusaaton tai -päivän ajelu, oikein lämpimät muistot
siltäkin keikalta.

[[file:./kuvat/5v-kameroita/q.jpg]]

Fuji ja Leica olivat vieretysten pari kuukautta mutta kävi selväksi
että Fujia ei vain tule enää käytettyä niin raskain mielin myin sen
eteenpäin.

Leica Q oli ainukainen kamera puolen vuoden ajan systeemissäni. Se on
28-millinen pokkari, mutta terävän lasin ja terävän kennon ja terävän
tarkennuksen kanssa siitä pystyi kroppaamaan helposti 35-millistä ja
50-millistä kuvaa ulos ilman pahempia haittavaikutuksia.

Mutta nämä ovat vain rajallisia "polttovälejä" siltikin, 28-50 mm-e ei
ole suurensuuri alue.

Talvella 2018 päätin miettiä uutta suuntaa valokuvaukseen -- ehkä jopa
downsizata, jos mahdollista -- ja kokeilla mikronelikolmosia. Ostin
Olympus Pen-F-kameran ja sille ostin kaksi linssiä jotka täydentävät
Leica Q:n polttoväliä. Ultralaaja Laowa 7.5mm (15 mm-e) ja klassinen
telezoomi 35-100 (70-200 mm-e) täydensivät hienosti Q:n
"normaalikulmia" ja tämä kamerakaksikko oli /kerrassaan upea juttu/.
Ristiriitaa ei ikinä tullut koska visio vaatii joko ultralaajakulman,
normaalin tai telekuvan ja aina oli tiedossa sitten sopiva linssi tai
sopiva kamera.

Leica Q ja Pen-F ovat kaksikkona aika kevyt tehopakkaus ja tarjosivat
niin paljon hyvää. Tätä komboa minä näinä päivinä ehkä eniten
muistelen kaiholla. Asiat olivat hyvin.

Tämä kaksikko kävi Yhdysvalloissa Kali-Nevadan ajelulla
alkusyksystä 2018. Syntyneet kuvat totisesti ovat parhaita ottamiani
ja nyt mietin monesti että meninkö maaliviivan ohi reippaasti
mennessäni Leica M:ään.

** Leica M: 2019-nyk

Leica Q on tunnettu porttihuume ja Leica M on sitten se kova kama.
Joulukuun lumipyryssä 2018 kävin Kouvolasta noutamassa tosi
siistikuntoisen Leica M-P typ 240 -kameran ja sain välipäivinä sille
linssinkin (Leica Summicron-M 35mm f/2) joten uusivuosi 2019 oli
totisesti pelastettu.

Olin lukenut kaiken mahdollisen ja mahdottoman M-kameroista ja olin
onnistunut lukemaan rivien välistä riittävästi tietoa niin että olin
kohtuullisen varma siitä, että tämä kamera sopii minulle. Olin onneksi
oikeassa. Olin motivoitunut opiskelemaan manuaalitarkennusta ja
kameran muita oikkuja. Tämä palkittiin komeasti, palkitaan edelleen.

Niin upea kamera kuin Leica Q onkin niin Leica M syrjäytti sen vallan
tyystin. Muutin Helsinkiin M kainalossa alkukesästä 2019 ja kävin
kaupungin kimppuun uuden kameran kanssa ja kuvasin niin perhanasti.
Leica M palkitsee niin monella tavalla kuvaajansa.

Leica Q:sta oli tosi surullista luopua mutta kun sen käytettävyys
M:ään verrattuna oli niin paljon toisenlainen juttu niin se jäi
pölyttymään ja myin sen sitten.

M oli vuoden 2019 ajan käytännössä ainut kamera jota käytin. Tänä
vuonna 2020 ostin sivuun kakkoskameraksi Panasonicin
mikronelikolmekameran ihan sen takia kun minulla oli kaapissa
edellisen M4/3-kokeilun jäljiltä hyväksi kokemani telezoomilasi
35-100. Laajensin hieman tämä M4/3-kokoelmaani mutta se ei pysty
kilpailemaan M:n rinnalla. Se on sellainen telekulmiin keskittynyt
kakkossysteemi.

[[file:./kuvat/5v-kameroita/m.jpg]]

Koska M systeeminä sisältää omat pienet rajoitteensa
(manuaalitarkennus, manuaalivalotus ja pitkä lähitarkennusetäisyys
ovat kaikki silloin tällöin mietoja rajoittavia tekijöitä) niin olen
lisäksi kosiskellut DSLR-kameroita myös: Nikon Df ja muutama linssi
sille systeemille on ollut vuoden 2020 teema. Tämäkään kamera ei
kykene syrjäyttämään Leicaa kuvausnautinnon määrässä. Nikon on kiva
juttu mutta myynen pois pian.

Leica M olisi käynyt Yhdysvalloissa tänä vuonna mutta
koronarajoitukset muuttivat ne suunnitelmat. M on toistaiseksi
vieraillut vain Suomen Lapissa ja Saanatunturilla hieman.

** Summariikki ja opetukset

Voisin luonnehtia, että tämä viisivuotinen on jaettavissa kolmeen
jaksoon: Fujifilmin, Leica Q:n ja Leica M:n jaksoihin.

*Fujifilm* opetti minulle sen, että on ok käsitellä ja ottaa kuvia
niin, ettei niiden väri aina vastaa enää todenmukaisuutta. Kuvan
tunnelma ja sensellainen määrää enemmän kuin todenmukaisuus.

*Leica Q* opetti kuvaamaan raakana ja jälkikäsittelyn riemuja. Q ja
*Olympus* kaksikkona opettivat pitämään työkaluja pakissa niin että
*aina on sopiva työkalu kädettyvillä.

*Leica M* opetti manuaalitarkennuksen ja manuaalivalotuksen riemut ja
surut. M opetti myös optisen etsimen vahvat edut minulle uudestaan. M
myös opetti sen, että linssillä on ansiokkaampiakin tehtäviä kuin olla
huipputerävä ja nopeasti tarkentava lasi: linssin oma piirto ja sielu
ovat kaunis osa valokuvaamista.

Voin vain unelmoida että mitä seuraava kamera mahtaa olla, ja mitä se
opettaa minulle.

