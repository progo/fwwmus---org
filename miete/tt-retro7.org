#+TITLE: Kameralaukuista ja Thinktank Retrospective 7
#+SETUPFILE: ~/dokumentit/blog/post-setup.org
* DONE Kameralaukuista ja Thinktank Retrospective 7                  :kamera:
CLOSED: [2017-02-25 Sat 16:13]
:LOGBOOK:
- State "DONE"       from "DONE"       [2017-02-25 Sat 16:13]
- State "DONE"       from ""           [2017-02-25 Sat 15:24]
:END:

Uutta Fuji-kalustoa hankkineena totesin viimein, että jotain fiksua on
keksittävä tavaroiden kantamiseen. Keväällä 2014 ostamani Lowepro
Exchange Messenger on liian rimpula; vastaavasti muuten erinomainen
Maraboun[*] brändillä varustettu lähettilaukku on liian pieni
arvokkaalle tavaralle ja hajoaa käsiin. Uuden laukun valitseminen oli
yllättävän vaikeata, koska hyvin valittu laukku kestää kaikenlaisen
GAS-vaivan yli.

Oma suosikkityyppini on "messenger bag" eli olisiko se suomeksi
"lähettilaukku", eli olalla pidettävä laukku, jonka sisältöä suojaa
läppä ilman sen kummempia kiinnityksiä: läppä on useimmissa malleissa
niin pitkä, että painovoima pitää tavarat suojassa.

Harmittavan monessa mallissa on päädytty rasittaviin muoviklipsuihin
tai vielä rasittavampaan tarranauhaan. Muutama innovaatio löytyy
markkinoilta, mutta toisaalta moni tämmöinen hyvä Lowepron malli on
ehtinyt myös vetäytyä myynnistä.

[*]: tarkennan, että kyse ei ole sellaisesta karvakasasta mitä Google
tarjoilee hakusanoilla "marabou bag", vaan kyseessä on joku geneerinen
laukku, jossa on Marabou-suklaayrityksen ommeltu logo.

** Ehdokkaita

Tähtäsin isoon valintakriteereissäni, eli laukun sisälle pitäisi
mahtua oheista sisältöä:

- kaksi Fujifilm-runkoa
- 1-2 objektiivia
- juomapullo
- matkamuistokrääsää

Oheisia ehdokkaita tutkin muita pidempään, noin kronologisessa
järjestyksessä:

*** ONA Brixton

[[https://www.onabags.com/store/messenger-bags/the-brixton.html?color=smoke][ONA Brixton]] on komea laukku tyylikkäille herrasmiehille, mutta
riittävästi silmiä siristämällä se varmaan menisi minullakin. Se on
hieman tyyris, mutta kuten sanottua, laukku kestää kamerasysteemistä
toiseen. Tai ainakin tulisi kestää.

Totesin lopulta useita arvosteluita lukemalla, että Brixtonin
muotoilun on annettu mennä joiltain vähäisiltä osin käytettävyyden
edelle.

*** Lowepro StreetLine SH180

Laukku näyttää kuvissa kivalta, kuin baby-Brixtonilta. Tämän mallin
tilasinkin kotikokeiluun. Livenä nähdessäni laukun totesin, ettei tämä
nyt ihan vastaa toiveita: tarranauha, hieman juppimainen ulkoasu,
sisätilat on fiksuja mutta samaan aikaan kameravehkeille on vain kaksi
taskuja, ei laajennusmahdollisuuksia.

Laukku on kyllä kevyt ja yhden rungon kanssa liikkuvalle sisäratkaisut
voivat olla oikein mainiot itse asiassa!

[[http://i.imgur.com/sMPLTsx.jpg][http://i.imgur.com/sMPLTsxl.jpg]]

Streetline käytössä:

[[http://i.imgur.com/YGKghby.jpg][http://i.imgur.com/YGKghbyl.jpg]]

*** Lowepro Urban Reporter 250

Tämä on oikein perinteinen lähettilaukku, mutta sääli kun sen
valmistaminen on lopetettu. Nepparikiinnitys vaikuttaa hauskalta,
vaikka moni kiroaa ratkaisua internetissä.

[[https://geardiary.com/wp-content/uploads/2013/09/Gear-Diary-Urban-Reporter-250.jpeg]]

*** Thinktank Retrospective 7

Koska mainion oloinen Urban Reporter oli poistunut malli, jäljelle jäi
heittää leveämmät verkot mereen. Thinktank oli osiltaan tuttu nimi,
mutta se tuli vasta näin loppupäässä tutkimuksia vastaan.

Luin [[http://www.kenrockwell.com/tech/think-tank/retrospective.htm][Ken Rockwellin arvostelun]] Thinktankin laukuista, ja siitä jäi
huono maku suuhun: ikään kuin olisivat velttoja kuin perunasäkit.
Kävin läpi pari muuta arvostelua ja Youtube-videoita, ja niiden
pohjalta päädyin tilaamaan tämän kotikokeiluun kanssa.

Hieman edullisempi kuin SH180, Retrospective 7 on hyvin pehmustettu ja
tukeva laukku, jossa on tilaa monenlaiseen. Se on perinteinen
kameralaukku jakajineen ja kaikkineen.

Retrospective 7 ei ole täydellinen (sivutaskut ovat vähän hankalasti
saatavilla ja laukku on aika iso vähäiselle kamalle), mutta se tekee
monta asiaa oikein:

- aito lähettilaukku,
- tarranauhakiinnityksen saa fiksusti pois käytöstä,
- ei kiinnitä huomiota,
- sisältä tilava.

Laukku on hyvin ryhdikäs, ei pelkoa siitä. Sen sisuratkaisut ovat
pääosin fiksuja ja olkahihna on toppauksineen erinomaisen mukava.

[[http://i.imgur.com/vjDsOMr.jpg][http://i.imgur.com/vjDsOMrl.jpg]]

Avattuna:

[[http://i.imgur.com/m3p3nug.jpg][http://i.imgur.com/m3p3nugl.jpg]]

** Mietintöjä

Monessa arvostelussa tuli esille fraasi: "täydellistä laukkua ei ole
olemassa". Tämä lienee hyvin totta samaan tapaan kuin [[file:./linsseistae.org][objektiivien
kanssa]]: ihmiset haluavat laukuilta eri asioita ja yksi ei voi ikinä
tarjota kuin osajoukon toiveista.

[[http://i.imgur.com/54WXLdF.jpg][http://i.imgur.com/54WXLdFl.jpg]]

Streetline ja Retrospective olivat kotikokeilussa. Kävi minuuteissa
selväksi, kumpi tuntui nyt välittömästi paremmalta valinnalta.
Thinktankin päätin "korkata" syvempään testiin ja Streetlinen laitoin
jo pakettiin valmiina palautukseen. Varsinaisen palautuksen tekisin
sen jälkeen kun ulkoilutan Thinktankia tositilanteessa.

Kävin lauantaina Kuopiossa, Thinktank oli kamppeineen kevyt
kokonaisuus. Ensivaikutelmiltaan Thinktankin ryhdikkyys tuntui
kumoavan kaikki Rockwellin kommentit laukusta, mutta tosikäytössä
Kuopion kaduilla laukun sisätilojen "kaoottisuus" tuli hyvin esiin:
kättä pitää vähän survoa sivutaskuihin, jos sieltä jotain haluaa
onkia. Asiat tahtovat mennä vähän sekamelskaksi siellä, omaa
järjestelmällisyyttä edellytetään, jos halutaan laukusta tehokkaasti
asiat ulos. Herkästi tahtoo heitellä roinaa päätaskuihin, joissa
arvokas lasti pidetään. Ei pitäisi tehdä niin!

Kaikkinensa, Thinktank on ihan jees ja sen sisälokerointi ei ole vielä
löytänyt lopullista muotoaan. Laukku ei herättänyt kenessäkään ihmeempiä reaktioita, mikä on mukava. Samaa ei voisi sanoa varmaankaan Brixtonista.

** Mitä en harkinnut tai tutkinut

Osa malleista oli sellaisia, jotka eivät tulleet välittömästi esille
googlauksissani. Esimerkkinä Domke. Sitten on valmistajia, kuten
Billingham, jotka eivät puhuttele niinkään minua.

** Tulevaisuuskuvia

GAS on toistaiseksi selätetty. Hieman tekisi mieli kokeilla
manuaalitarkenteisia laseja, mutta niiden aika on sitten joskus. Tällä
hetkellä tilanne on pikemminkin sellainen päinvastainen: tekisi mieli
palata takaisin pelkkään X100T:hen. Toisaalta kun uudet lelut on jo
hankittu, niiden poismyymisen kanssa ei ole kiire: siispä pyrin
kokeilemaan asioita.
