#+TITLE: Automaattinen kroppailu Darktablessa
#+SETUPFILE: ~/dokumentit/blog/post-setup.org
* DONE Automaattinen kroppailu Darktablessa         :leica:ohjelmistot:koodi:
CLOSED: [2018-03-27 Tue 18:16]
:LOGBOOK:
- State "DONE"       from              [2018-03-27 Tue 18:16]
:END:

Leica Q:n nostalgiset kuvanrajaukset ovat kiva idea tehdä terävästä
28-millisestä lasista 35- tai 50-millinen. Näitä kroppitiloja
käytettäessä kamera osaa myös rajoittaa valotuksen ja fokuksen
käytettyjen kehysten sisään. Syntyvät 15- tai 7.5-megapikseliset kuvat
ovat edelleen aika high endiä. Mutta Darktable ei rajaa raakakuvia
automaattisesti kuvanottohetkellä visioituihin raameihin. Kokeillaan
tehdä asialle jotain.

Ensin tehdään presetit 35- ja 50-millisille kroppauksille.
Matematiikalla päätellään, että kuinka paljon 28-millistä
6000x4000-kuvaa jää jäljelle, jos näkymä kaventuu 35 milliin (leveys:
4794 pikseliä) ja 50 milliin (leveys: 3358 pikseliä) vastaavasti.

[[file:./kuvat/28-35-50-mm.jpeg]]

Loin Gimpillä demokuvan, jossa nämä mitat on näppärästi rajattavissa.
Sitten avasin Darktablella tämän kuvan, tein rajaukset ja tallensin ne
preseteiksi crop-työkaluun. Sen jälkeen tein vielä tyylit näistä.
(Vain tyylit lienevät tarpeen tehdä, mutta tein molemmat.)

Yllätyksekseni näyttää toimivan, vaikka darktable raportoi raakakuvan
dimensioiksi 6120x4016. Nyt testasin hyvin tieteellisesti soveltamalla
mittanauhaa näyttöä vasten: rajaus näyttää tepsineen symmetrisesti
kuvan molempien sivujen suhteen.

Exiftoolin käyttäminen johonkin Q:n kroppaamaan kuvaan antaa nopeasti
tuloksia. Tagi nimeltään /Digital Zoom Ratio/ on 35-millisen kropin
tapauksessa 1.25 ja 50-millisen kropin tapauksessa 1.8.

Seuraavaksi pääsemme vähän koodaamaan. Darktablen [[https://github.com/darktable-org/lua-scripts/tree/master/contrib][lua-esimerkeissä]] on
ainakin esimerkki =autostyle.lua=, joka toimii meidän tarpeisiimme.
Muokkaamme tämän työkalun tunnistamaan tietyn exif-tagin
DNG-tiedostoista ja soveltamaan juuriluodut tyylit kuvaan
automaagisesti.

Vähällä työllä ja minimaalisella hikoilulla (Darktable saatiin
kaatuilemaan aika luotettavasti, jos kroppityylejä soveltaa "livenä"
Darkroom-tilassa. Lisäksi ohjelma piti kääntää lua-tuen kanssa. Aika
vähäisiä haasteita tällä kertaa.) mutta lopputulos toimii paremmin
kuin odotinkaan. Kroppi asetetaan kuviin tuontivaiheessa yhden kerran
ja pääset suoraan valikoimaan ja skaalailemaan valmiiksikropattuja
kuvia.

Lopputulos löytyy [[https://github.com/progo/leica-q-autocrop/blob/master/autocrop.lua][Githubista]]. Nyt Darktable on askeleen lähempänä
Lightroomia.

[[file:./kuvat/03-27-16-44-L1050373.jpg]]
