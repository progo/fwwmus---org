#+TITLE: Sätös: Saaga päättyy
#+SETUPFILE: ~/dokumentit/blog/post-setup.org
* DONE Sätös: Saaga päättyy                                    :asunto:sätös:
CLOSED: [2021-10-05 Tue 18:23]
:LOGBOOK:
- State "DONE"       from              [2021-10-05 Tue 18:23]
:END:

Sätöksen kirjat avattiin ensimmäisen kerran kesällä 2014 ja lyötiin
kiinni ensimmäisen kerran toukokuussa 2019. Kirjaa availtiin vähän
vappuna 2021 ja se on ollut tuossa luennassa tämän kesän ajan. Nyt
syys-lokakuun taitteessa 2021 Sätöksen kirjat lyödään lukkoon.

** Sätös 1973-2021

Talo oli käsittääkseni alkuperäisen asukkaansa miehittämä aina vuoteen
2013-14 asti kun sen asukas kuoli pihalle. Perikunta laittoi Sätöksen
myyntiin keväällä 2014, ja ostin sen muutamaa kuukautta myöhemmin.

Minä asuin siinä elokuusta 2014 toukokuuhun 2019. Uusi omistaja ei
saanut siihen uutta vuokralaista, ja näin talo jäi ilman viikottaista
huolenpitoa.

Kaksi talvea ilman isäntää tekevät tehtävänsä. Talo seisoo edelleen
ryhdikkäästi pystyssä, mutta parin viimeisen kuukauden aikana
(toukokuun ja lokakuun välillä) sieltä on putki hajonnut ja on
vuotanut lattioille jonkin aikaa. Myyjän kanssa sanattomasti tulimme
siihen tulokseen, että tästä ei tehdä mitään kauppoja.

Jos talo ei ole nyt ihan kuollut niin sitä se on viimeistään tämän
talven jälkeen kun myyjä nykäisi virrat pois talosta, antaen sen mennä
kylmilleen. Vertauskuvallinen hengityskone on sammutettu.

Olin niin yhtä Sätöksen kanssa. Ehkäpä talo kehitti symbioottisen
suhteen kanssani ja ei osannut enää elää kun lähdin pois. Ja nyt
täällä Hyvinkäällä huomasin niin kaipaavani sinne suuntaan. Mutta oli
liian myöhäistä.

** Raptitude

Raptitude-blogia pitävä David Cain oli sopivasti kirjoittanut [[https://www.raptitude.com/2021/09/the-last-time-always-happens-now/][tekstin]],
joka käy eräänlaisesta eulogiasta Sätökselle.

#+begin_quote
You always know when you’re doing something for the first time, and
you almost never know when you’re doing something for the last time.
#+end_quote

En muista, minkälainen oli jäähyväiseni Sätökselle. Tiesin paikan
hyväksi asua, mutta en varmaan olisi osannut ikimaailmassa arvata,
että sinne olisi tieni voinut viedä takaisinkin.

** Sätöksen tulevaisuus

Omistajalla on pieniä suunnitelmia tontille. Ehkäpä pieni kesämökki
oman perheen käyttöön puretun talon raunioille?

Saan kuulema tulla katselemaan sinne milloin vain olen maisemissa. 

Tämä kuva on viimeinen ottamani, sekunteja ennen suru-uutisia.
Viimeinen ennen kuin Sätöksen unelma mureni pois.

[[file:./kuvat/satos/finaali.jpeg]]

Sätöksen idea tulee elämään. Otin jonkin verran valokuvia Sätöksestä
ja jo vuonna 2019 mietin että rakennan kevytmielisen kuvakirjan
talosta ja siellä asumisesta. Nyt sen kirjaprojektin voisi oikeasti
toteuttaa.

** Uusi Sätös?

Suomi on täynnä Sätöksiä. Mutta kynnys valita joku umpimähkään on
valtava. Jo kynnys lähteä Hyvinkäältä originaaliin Sätökseen oli iso,
ja kokonaisuutena arveluttava operaatio. Miten sitten jonkun uuden
talon kanssa jossain?

Haluan ottaa taukoa näistä kysymyksistä, ja nauttia halvasta ja
autottomasta asumisesta Hyvinkäällä ja nauttia sen parhaasta puolesta:
lyhyestä välimatkasta Helsinkiin. Se säästyvä raha, minkä laittaisin
Sätöksessä palamaan jo elämän pakollisuuksiin, toivottavasti löytää
jonkun hyvän ja elämää parantavan määränpään täällä missä nyt asunkin.
