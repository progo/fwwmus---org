#+TITLE: AKG K1000
#+SETUPFILE: ~/dokumentit/blog/post-setup.org
* DONE AKG K1000                                                       :hifi:
CLOSED: [2015-11-18 Wed 20:52]
:LOGBOOK:
- State "DONE"       from ""           [2015-11-18 Wed 20:52]
:END:

Tuoreita ajatelmia AKG K1000:sta yli kuuden vuoden yhteiselon jälkeen.

Ajatella, se oli kesällä 2009 kun minä kuulokevimmoissani ja
silloisena Stax-miehenä päätin sijoittaa yo-lakkiaisrahani fiksusti
käytettyihin kuulokkeisiin. Onneksi saksanmaalta postitettu pari oli
hintansa väärti ja erinomaisessa kunnossa. En muistanutkaan, miten
siisti yksilö tämä olikaan. Mukavaa, maailmanluokan ääntä heti alusta
alkaen. [[http://fwwm.us/mrp/mietteet/42/akustische-und-kino-geraete-k-1000.html][Ensivaikutelmani vuosien takaa]].

[[http://fwwm.us/mrp/wp-content/uploads/2009/06/IMG_3419.JPG][file:http://fwwm.us/mrp/wp-content/uploads/2009/06/IMG_3419-300x225.jpg]]

Monenlaisia vertailuja olen tehnyt AKG:ni kanssa. [[file:./sennheiser-hd800-vs-k1000.org][Sennheiser HD800]] ei
esimerkiksi napannut lainkaan. Vaikka puutteita testissä olikin ihan
riittämiin, eivät uudet kuulokeuutuudet ole innostaneet. AKG K1000
toimii ihan omassa sarjassaan ja hylkää kaikki kuulokkeille asetetut
odotukset yhdessä siistissä yksikössä.

** Sennheiser Orpheus ja uinuva peto

Sennheiser julisti tänä syksynä, että sen ammoinen sähköstaattinen
statementti Orpheus HE90 [[http://en-de.sennheiser.com/orpheus][saa
rebootin]] uuden Orpheus HE1060:n merkeissä. Äänen jumala on monesti
nostettu kuulokemaailman parhaimmistoon, eikä varmasti aivan syyttä.
Sähköstaatilla on kaikki eväät menestykseen, ja Sennheiser sai
ilmeisesti rakennettua kasaan setin, jossa kaikki taajuudet laulavat
ison prätin ja musikaalisuuden kanssa. Varmasti huima kokemus kuulla
niitä.

Uudesta Orpheuksesta emme tietenkään tiedä vielä mitään, mutta
uskoisin, että se menee vähintään tasoihin vanhan kanssa. Uutukaisen
hintalapuksi on huhuiltu 50 kiloeuroa, ja se on jokseenkin yläkanttiin
minun tuloillani.

Mutta tämä julkistus sai vanhan ja talviunta nukkuneen hifipeikon
vähän heräilemään: harrastus jäi aikoinaan jäihin, kun K1000 alkoi
muutamien investointien jälkeen olla aika kivoissa budjettikuosissa ja
seuraavat askeleet olisivat olleet melkolailla kalliimpia. Eihän
opiskelijalla nyt kaikkeen ole varaa... Eikä myöskään töihin
päästyäänkään ihan heti viitsinyt aloitella hulluttelua. (Kameroita
sun muuta kyllä tuli ostettua.) Ja nyt sitten on vielä tuo asuntolaina
ja odotteleva opintolaina siihen vielä päälle, omiaan hillitsemään
irrationaalista harrasteluani.

Harrastelu lienee jatkossakin vähän jäässä: talouden hengitysvara ja
ylimääräisen ilon budjetti on toisaalta terveellisellä kantimella,
mutta toisaalta tämä settikin laulaa niin iloisesti. Onneksi työura
vaikuttaa olevan nousemaan päin.

Pidän muuten siitä, että K1000 pelaa monien mielestä edelleen isojen
poikien sarjassa. Lämmittää mieltä, vaikka tekniikka onkin varmasti
ajanut jo ohi. Nykyään dynaamiset kuulokkeet ajetaan yli teslaisilla
magneeteilla ja magnetoplanaaristen uusi tuleminen on kanssa kaikkien
mielestä herkullista aikaa.

** Miksi verraton?

K1000 on monia asioita, ja minua erityisesti viehättää kuulokeparin
/dynaamisuus/: K1000:n tapa antaa vähän äänen päälle ääntä ja paljon
äänen päälle enemmän ääntä. Valtava äänikuva ja varsin kolmiulotteinen
esitystapa meinaavat melkein jäädä toiseksi tämän dynamiikan varjoon.
Asiaan tuntuu selvästi liittyvän se, miten kauaksi elementit saa
korvista, toisin kuin muilla kuulokkeilla.

Nautin K1000:stani "läpät ääriasennossa", koska näin matalan tason
hälinä ja jyrinä vaimenee merkittävästi. Tätä samaa hälinää ja
kohinaa, jota tuntuu kuulevan kaikilla perinteisemmillä kuulokkeilla
liikaa. Se syö elämyksestä.

Tätä hälinää on osaltaan eliminoimassa se seikka, että K1000 ei
rajoita ääniaaltoja ja niitä kantavaa ilmaa mitenkään elementin ja
korvan väliin millään korvatyynyillä. Jos nyt jotain mutuilisin, niin
tämä helpottaa kovemmalla kuuntelemisen ilman, että turha ilmanpaine
alkaa häiritä menoa. K1000 on todella menevä kovemmilla
voimakkuuksilla.

Totta onkin, että K1000:n jälkeen harva kuuloke on jaksanut innostaa.
Pitäkööt hiostavat kuppikuulokkeensa, ei varmaan kamalasti pärjäisi
muillekaan ominaisuuksille. Olen voinut jäädä "voittajana"
hifieläkkeelle ja nautiskella vuosien hiljaiselon aikana näitä
tuunejani maittavan ja verraten edullisen [[./hifisettini.org][settini
kanssa]].

Luultavasti todellisuutta lähempänä on se mahdollinen fakta, että
oikeasti hyvää kuulokevahvistinta minulla ei ole koskaan ollutkaan, ja
että K1000 huononkin vahvistimen kanssa onnistuu tarjoamaan upean
pohjakohinan ihan vain avaamalla läpät täyteen mittaansa. Ja mies on
myyty.

Toinen johtopäätös: jos minulla on ollut vain huonoja
kuulokevahvistimia ja haluaisin kuulla, miltä hyvä perussetti oikein
kuulostaisi hyvällä kuulokevahvistimella, minun pitäisi ensin hankkia
mainittua perussettiä (Staxit olisivat mielessä) ja sitten joku
erityisen hyvä vahvistin. Kynnys kokeilla uusia settejä onkin
yllättäen aika jyrkkä!

** Mistä pidän edelleen K1000:ssa?

- Kuulokkeiden avoin ratkaisu on täydellinen.
- Luonnollinen bassotoisto on erinomainen, ja täydentää
  ääniskaalaa tukahduttamisen sijaan.
- Dynamiikkaa riittää kovaäänisempään soitteluun.
- Kirkkaasti ja heleästi soivat ylätaajuudet ovat mielettömän hyvät,
  ja virkistää kaikkea musiikkia.
- Elementtien etäisyys korvasta avaa muutamia ovia.
- Äänikuvan levittyminen isolle skaalalle, josta pystyy melkein
  näkemään soittajien paikat.

** Minkälaisia puutteita on K1000:ssa?

Tähän on hankalampi vastata, koska hyviä vertailukohtia ei ole tullut
"hifieläkkeeni" matkalla monia vastaan. Muutamia pointteja kuitenkin:

- Basso, erityisesti valtaosa sähkö- ja elektrobassosta on kateissa.
  Tiukan hevin kuuntelijat jäävät kaipaamaan äänen yksityiskohtia
  tämän seikan ympäriltä.
- Ihmiset ovat kritisoineet kuulokkeiden detaljien määrää yleisellä
  tasolla. Ehkä voinen allekirjoittaa tämän, vaikka vertailukohtaa ei
  olekaan.
- Kuulokehäkin "räminä" tietyillä ominaistaajuuksilla:
  surullisenkuuluisa "K1000 rattle" kiusaa tietyillä levyillä paljon,
  toisilla ei lainkaan.

** Mikä kiinnostaisi: Stax Sigma ja muut lottovoittosetit

[[http://www.head-fi.org/products/stax-sigma][Stax Sigma]] on vanha
rumilus, joka on likipitäen ainut massavalmistettu ja -myyty kuuloke,
jonka idea edes etäisesti muistuttaa K1000:n vastaavaa. Sigma ampuu
signaalinsa noin 80 asteen kulmassa korvaan nähden, siis hyvin
samanlaisessa kulmassa kuin K1000 äärimmilleen levitettynä, ja
kaikukoppansa ansiosta kuuluu vastaanottajalle. Olen mietiskellyt,
että tässä voisi olla hyvinkin mahdollisesti eräs K1000-tappaja, jos
vain löytäisi ylipäänsä ehjän yksilön mistään.

Sigmojen lisäksi Sennheiserin julkistuksen jälkeen kymppitonnin Stax
Omega SR-009 -setti alkaakin kuulostaa varsin kohtuulliselta. Ehkä
jonain päivänä ratkean ja heitän viitisen tonnia tähän kuulokepariin
ja toiset viisi tonnia Kevin Gilmoren lippulaivavahvistimeen.
Lottovoittorahoilla sitten...

Sitkeästi ne ihmiset myös tykkäävät huhuilla uudesta AKG K1000 MK 2
-versiosta. Huhuiltu on ainakin kolmisen vuotta jo, joten aika
hiljaista on tällä rintamalla. Uusi K1000 ilman rätinäongelmaa
maistuisi kyllä.

Jos hulluttelemaan ruvettaisiin, niin tykkäisin myös ostaa vanhan
tutun, Sennheiser HD650:n, ja sille jonkun liian tehokkaan vahvistimen
kaveriksi: katsoa, miten hyvin laululintu oikeasti lurittelee. Ja
elokuvien äänentoistona olisi varmasti aika tykki.
