#+TITLE: Panasonic GX80 ja M4/3:n uusi ponnistus
#+SETUPFILE: ~/dokumentit/blog/post-setup.org
* DONE Panasonic GX80 ja M4/3:n uusi ponnistus     :olympus:kamera:panasonic:
CLOSED: [2020-03-11 Wed 19:41]
:LOGBOOK:
- State "DONE"       from              [2020-03-11 Wed 19:41]
:END:

[[file:./olympus-epeli.org][Olympus EPL5 tai "Epeli"]] on toistaiseksi lähinnä epäonnistunut
tehtävissään. Tai sanotaanko, että ne pari vähäistä kuvaustehtävää,
joita olen sille antanut, ovat epäonnistuneet noin 50 % ajasta. Sen
tarkennus etenkin Panasonic 35-100 -telezoomin kanssa on erityisen
epäluotettavalla tasolla. Aikani kokeilin manuaalitarkentaa sitä mutta
ei se ole tämän systeemin hengen mukaista sellainen.

Panasonic on ollut sellainen epäseksikäs vastine Olympukselle.
Kaikesta huolimatta ihmiset saavat sillä tuloksia aikaan ja
lopputuloksissa ei ole mitään epäseksikästä. (James Popsys Youtubessa
on suositeltavaa katsottavaa siitä, miten Panasonicilla tykitellään
maisemakuvia.) Ajattelin että kun minä pidän µ4/3:sta systeeminä ja
ajatuksena niin paljon, että kyllä minun on annettava sille oikea
mahdollisuus.

Voitaneen ehkä todeta, että olen itse aika kypsä Olympuksen hommille.
Hyvät kuvat Olympus ottaa kyllä ja E-M1-mallisto on edelleen
mietteissäni, mutta se Olympuksen lähestymistapa tarkennukseen ei ole
oikein sinut itseni kanssa. Lisäksi Olympuksen klassisen hankalat
valikot ja kaiken hyvän lisäksi Epelin "shutter shock" kiusaa hieman
minua. Lisätään siihen se fakta että Epeli on painavahko kokoonsa
nähden, on melkeinpä sitten 'sama' hypätä suoraan keskiluokan
kameroihin takaisin.

On vain järkevää uhrata verraten vähän rahaa sille, että oikein kokee
tämän Panasonic-leirin tuotteet. Oletan ainakin että yksi keskimalli
GX80 riittävästi edustaa koko Panasonicin µ4/3-mallistoa.

Halusin kakkoskameraltani halpuutta ja keveyttä. EPL5 on halpa mutta
ei järin kevyt. *Panasonic GX80* ei ole kumpaakaan, tosin sanottakoon
että 250 euroa ei ole maailman kallein investointi todella
tasapainoisesta ja pätevästä tuotteesta.

[[./kuvat/pan-epl-pan.jpeg]]

** GX80

Itselleni asettamani lupaus alle satasen rungoista ei käy toteen,
mutta toisaalta en voi kyllä väittää etteikö tämä GX80 hauku 250 euron
hintansa aika hyvin. Se on monella tapaa sama kamera kuin Pen-F mutta
oli jo uutena selvästi halvempi. Valittujen Panasonic-linssien kanssa
kuvanvakaimen luvataan tuovan melkein Pen-F-tasoista vakausta, joskin
tätä en omien ensivaikutelmien saattelemana voi mitenkään
allekirjoittaa.

Rungon laatu, nappulat ovat huipputasoa. Näytön laatu ja katselukulmat
ovat huipputasoa. Panasonic-firmis ja valikot ja
kosketusnäyttötoiminnot ovat huipputasoa. Automaattitarkennuksen laatu
ja nopeus ovat Panasonic-linssien kanssa huipputasoa. (Tositestit
tosin vielä tekemättä, eli pian nähdään onko GX80 Leica Q:n tasoa vai
ei.) Näyttö on mallia "tilty screen" eli selvästi parempi kuin Pen-F:n
tyhmä ratkaisu.

Rullat ja käynnistysvivun muistelisin Pen-F:ssä paremmiksi. 

Tämän Panasonicin EVF on selkeästi kameran heikoin lenkki. Se on tosi
surullinen. Mutta se ajaa asiansa, mitä muuta voi oikein pyytää
etsimeltä? Vastapainoksi kaikki kirjoittelijat joka paikassa kehuvat
tämän GX80:n näytön laatua ja kirkkautta kaikissa olosuhteissa. Se on
todella hyvä, ällistyttävän hyvät katselukulmat kyllä.

Huvittavasti 4 vuotta vanhempi EPL-5 on internetin kuvanlaatutesteissä
saanut paremmat pisteet kuin tämä GX80. Kuten kirjoitin
Epelipostauksessa, mikronelikolmosten kanssa ollaan junnattu
kuvanlaatuasioissa hyvän aikaa.

** Panasonicin tietokonekikat

Panasonic on aika tietokone kyllä. Tämän faktan voi myös valjastaa
omaa etua ajamaan. Entäpä jos 4K-kuvamoodi onkin tulevan kesän
ykköshitti katukuvauksen maailmassani? Tämä on siis sellainen
ominaisuus että kamera ottaa 4K-videota, mutta pakaten sen niin, että
siitä saa otettua laadukkaita (pakattuja) 8-bittisiä still-kuvia ulos. 

Todennäköistä lienee, että näitä hienouksia ei tule käytettyä. Kuten
Olympuksen Livetimen ja muiden juttujen kanssa, niitä ei vain jaksa
tutkia tarpeeksi. Epelin kanssa sentään tein yhden testivalotuksen
Livetimellä. Ihan kiva. Epelin paras puoli lienee kyllä, että halpana
runkona sitä ei tarvitse myydä pois.

Panasonic tunnistaa erilaiset tarkennuksen oikut, jokseenkin paremmin
kuin Olympus, joka tuntuu että se tahallaan antaa ulos epäoptimaalisia
tarkennuksia perinteisen operoinnin kustannuksella. Voin toki olla
täysin väärässäkin.

Kamerassa on hyvä määrä automaattitarkennustyökaluja ja osa niistä
näyttää myös valokuvaajalle rohkaisevan suurennetun esikatselukuvan
siitä, mihin kamera tarkensi.

Kaikin puolin yltiöpositiivinen Leica Q:n tarkennuskokemus jos löytyy
tästä Panasonicista niin se voi olla valtava juttu.

** Olympus 75-300

Jotta ei hommat ihan liian järkeviltä näytä, tänään vielä
heräteostoksena laitoin tilaukseen käytetyn Olympus 75-300
-megazoomin. Himmeä ja terävä lasi, joka kaipaisi Olympuksen huippuja
kuvanvakaimia avukseen, saa nyt nähdä onko tällä mitä arvoa. Hinta ei
häkellytä joten kaipa tämän kanssa sitten parit uudet kävelyt jaksaa
tehdä joten on sillä maksettu pois.

** Uusi yritys

70 euroa Epeliin, toinen 70 euroa Panasonicin pannukakkuun, sitten 250
tähän GX80:aan ja vielä kiellon päälle 270 euroa jonninjoutavaan
telezoomiin. Kaikki tämä kuukauden sisään!

Alitajuntaisesti taisin päättää kaiken tuon Df-mietinnän jälkeen että
µ4/3 ansaitsee vielä uuden mahdollisuuden osoittaa taitonsa.

Ja totta vieköön, asiat olisivat upeasti jos pystyisin tulemaan
tajuihini jonkun kameran kanssa.

