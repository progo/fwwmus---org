#+TITLE: Keskustelu asumisesta
#+SETUPFILE: ~/dokumentit/blog/post-setup.org
* DONE Keskustelu asumisesta        :keskustelu:sandels:asunto:talo:helsinki:
CLOSED: [2021-05-26 Wed 12:09]
:LOGBOOK:
- State "DONE"       from              [2021-05-26 Wed 12:09]
:END:

Vietimme erään aurinkoisen sunnuntain (aurinkoista oli sekä Espanjassa
että Suomessa tuona ajankohtana) jutustellen parituntisen ajan
asumisesta ja asumiskuvioista. Keskustelun kävimme irkissä ja editoin
syntyneen ulostulon miedosti tänne.

Keskustelu käytiin huhtikuun puolivälin tienoilla, eli noin reilu
kuukausi sitten. Painin tuolloin paljon (ja painin edelleen)
hyvinkääläisten ongelmien kanssa, mutta keskustelumme ei virrannut
siihen suuntaan riittävästi että olisin ottanut siitä puheeksi.
Jutustelimme siis niinsanotusti mukavia.

** Sakarin asuinhistoria

- Mikael :: Kerrohan oma asuinhistoriasi.
- Sakari :: Joo, oikeastaan varmaan aloittaa pitäisi synnyinkodista
  joka oli siis, noh, tavallinen omakotitalo Pirkanmaalla. Ja ainakin
  itselleni siitä on muodostunut tavallaan se vertailukohta kaikkeen
  muuhun.
- Mikael :: Kun muutit omillesi, mistä löytyi ensimmäinen askel
  itsenäisyyteen?
- Sakari :: Toisena on sitten opiskelemaan lähtiessä yksiö Porissa
  puutaloalueella. Talo itsessään oli 70-luvun tiilitalo, joita ko.
  alueelle oli siihen aikaan "täydennysrakennettu" joukkoon. Siinä
  paikassa oli paljon samaa energiaa kuin synnyinkodissa, vaikkakin
  kysessä oli siis pienkerrostalo.
- Sakari :: Naapurusto oli viihtyisä ja ennenkaikkea hiljainen.
- Mikael :: Se on hyvä, että tärppäsi!
- Sakari :: Kyllä. Ja Pori kun on aika pieni kaupunki, niin välimatkat
  on lyhyitä. Siitä pääsi kävellen keskustan kauppoihin.
- Mikael :: Ja seuraavakin asunto löytyi Porista?
- Sakari :: Seuraava oli myös Porissa. Silloin halusin nimenomaan
  muuttaa siihen varsinaiseen keskustan kaupunginosaan, joka myös siis
  toteutui. Jälkeenpäin tätä valintaa voi sitten puntaroida, että
  oliko kuinka hyvä idea...
- Mikael :: Tämä oli se Valtakadun paikka?
- Sakari :: Juurikin se.
- Sakari :: Toki tässä valinnassa painoi se, että olin rajannut
  varsinaiset lähiöt ulkopuolelle vaihtoehdoista, ja Porin kaupunki
  rakentuu niin että sen keskustakorttelien ja lähiöiden väliin jää
  hyvin vähän vaihtoehtoja.
- Mikael :: Oliko alue tai naapurit sitten rauhattomampia?
- Sakari :: Naapurit olivat ihan mukavia, mutta kyllä on myönnettävä
  etten siitä paikasta pitänyt. Saavutettavuus kaikilla
  kulukuvälineillä oli ihan hyvä, mutta olihan se vähän rauhaton.
- Mikael :: Keskustat tahtovat olla sellainen kompromissi rauhan ja
  sijainnin suhteen.
- Sakari :: Se on kyllä totta. Olihan se muuten ihan mukava asunto, ja
  kokonaisarvionkin antaisin aika korkealle mutta paikasta täytyy
  vähän miinustaa.
- Sakari :: Paikasta voisi vielä sen verran sanoa että siinähän siis
  avautui parveke sellaiselle keskustan pääliikenneväylälle ja Pori
  jazzien yöviihde oli hyvin kuuloetäisyyden päässä.

- Mikael :: Ja sittemmin olet tehnyt kasvavissa määrin ulkomaankeikkaa
  töiden suhteen, ja asuminen Porin keskustassa väheni jatkuvasti,
  kunnes tulit siihen pisteeseen että vuokra oli paras laittaa poikki.
- Sakari :: Joo. Toki kotona tuli oltua vuosina 2018 ja 2019 melko
  vähän, mutta 2020 pääsimme siihen että siirryin ns. tilapäisesti
  asumaan Espanjaan ja silloin oli loogista luopua asunnosta.

- Mikael :: Ja nyt olet asuntoasioiden kanssa ihan puhtaalla pöydällä
  suunnittelemassa seuraavia peliliikkeitä.
- Sakari :: Juurikin näin. Nyt Espanjassa olen asunut parissa eri
  kalustetussa vuokra-asunnossa joten itse ei ole tarvinnut miettiä
  tai murehtia asumisesta varsinaisesti.
- Sakari :: Mutta Suomeen palaaminen on kalenterissa pikku hiljaa
  lähenemässä joten asumisratkaisuiden miettiminen siellä on kovasti
  käynnissä.
- Mikael :: EU-kansalaisena Espanjakin on ns. mahdollisuuksien
  joukossa. Onko Suomen ulkopuolelle asettuminen minkäänlainen idea?
- Sakari :: Sanotaanko näin, että mitä enemmän olen ulkomailla
  reissannut niin sitä enemmän olen oppinut kaipaamaan ja arvostamaan
  Suomessa asumista.
- Mikael :: Se on hyvä asia, että tietää mistä pitää.
- Sakari :: Kyllä minä täälläkin olemisesta ja elämisestä pidän, mutta
  silti ajatus on aika vahva ja selkeä siitä, että koti olisi
  Suomessa. Tai jos olisi useammassa kuin yhdessä paikassa, niin
  ainakin varmaan ns. koti-koti olisi siis Suomessa.
- Mikael :: Olet hieman väläytellyt Tamperetta mutta myös Poriakin
  potentiaalisina asuinpaikkoina.
- Sakari :: Joo, toki aluksi rupesin tutkimaan asuntoja lähinnä
  Porista, koska onhan työpaikkakin siellä. Jossain vaiheessa se
  kääntyi siihen, että josko kuitenkin muuttaisin Tampereelle, tai
  Tampereen seudulle.
- Mikael :: Poria puoltaa olemassaoleva työpaikka, onko muita hyviä
  puolia?
- Sakari :: Ei Pori niin huono paikka lopulta ole. Mutta kyllä silti
  työpaikka on se suurin voima mikä siellä on minut aiemmin pitänyt.
- Mikael :: Eihän se ole väärin. Annoin omien ennakkoluulojeni paistaa
  kysymyksenasettelussani, oletin että luonnollisesti kuka tahansa
  pitäisi Tampereesta enemmän kuin Porista. :)
- Mikael :: Tilastollisesti Tampere tietysti pitää pintansa
  suomalaisten suosikkikaupunkina, käsittääkseni.
- Sakari :: Noh, Porissa ei valtavasti mitään vikaa ole. Silti
  Tamperetta puoltaa myös se, että ns. sosiaaliset verkostoni tuntuvat
  edelleen olevan siellä. Tai ne jotka eivät ole Tampereella, niin
  ovat sieltä paljon helpommin tavoitettavissa.
- Mikael :: Tampereella on sellainen sijainnillinen etusija.
- Sakari :: Rannikkokaupungin huono puoli on se, että se on
  videopelitermein kartan reunalla. Tämä ei varmaan ole ongelma
  sellaisissa vetovoimaisissa tai isommissa kaupungeissa kuten
  Helsingissä ja Turussa.
- Mikael :: On siinä reunalta aina pitkä matka sisämaahan silti.
- Sakari :: Kyllä. Ja nyt kun joka työpaikassa on otettu viidentoista
  vuoden loikka etätyökulttuurissa niin sen työpaikankaan ei tarvitse
  enää vaikuttaa asuinpaikkaan.
- Mikael :: Ei läheskään niin paljoa ainakaan enää.
- Sakari :: Kyllä.
- Mikael :: Pori tai Tampere, vilkkaassa keskustassa et varmaankaan
  majaasi perustaisi?
- Sakari :: Joo, sanoisin kyllä että ne ihan ydinkeskustat on ainakin
  toistaiseksi nähty.
- Mikael :: Siisti asunto tai talo jostain puutalolähiöstä olisi
  mieluinen?
- Sakari :: Se olisi varmaan se ideaali. Sellaisia olisi kyllä Porissa
  melkeimpä joka ilmansuunnassa keskustan ympärillä.
- Sakari :: Tampereella tilanne on vähän monimutkaisempi.
- Mikael :: Tampere on iso paikka. Mahdollisuuksia kolmeen
  ilmansuuntaan neljästä.
- Sakari :: Kyllä. Tampere on sellainen, että myös osa
  ympäristökunnista on mukana selvityksissäni. Mutta sellainen
  suhteellisen rauhallinen naapurusto kyllä kiinnostaa.
- Mikael :: Tampereella on kiva lähijunaverkosto etelään, mutta myös
  Nokialle. Kasvava iso tuleva "metropoli" varmastikin.
- Sakari :: Joo. Nokia on nyt ollut viime aikoina aika vahvasti esillä
  mun asuntoilmoitusselailussa.
- Mikael :: Näpsäkällä sijainnilla Tampereen suhteen: noin 20-30
  minuuttia?
- Sakari :: Sitä puoltaa, sanotaanko kohtalaisten
  joukkoliikenneyhteyksien lisäksi se, että siitä on hyvä reitti
  Poriin jos menee toimistolle töihin.
- Mikael :: Kyllä kyllä. Välttää kaupungin kehätiet parhaan mukaan.
- Sakari :: Joo, noin 30min. Vuorovälit on toki sellaiset että
  aikataulua täytyy katsoa.
- Mikael :: Nokia ei ole kaukana Pirkkalasta. Ovatko vanhat kultaiset
  muistot sieltä osatekijä Nokian mietinnöissä?
- Sakari :: On totta kai. On tässä vähän sellainen "paluu kotiin"
  -fiilis myös.
- Sakari :: Ja toki yhtä lailla Tampere, Nokia ja koko seutu on
  sellasita mihin liittyy paljon muistoja ja siteitä.
- Mikael :: Ja siinä ne olisivat kaikki paikat näpsäkästi lyhyen
  ajomatkan päässä Nokialta käsin.
- Sakari :: Se olisi minulle henkilökohtaisesti sellainen "keskeinen
  sijainti".
- Mikael :: Ei lainkaan huono.
- Mikael :: Ovatko omakotitalot mietinnöissä mukana kuten ne ehkä ovat
  silloin tällöin olleet? Vai asunto-osakkeita vain?
- Sakari :: Perjaatteessa olen avoin vaihtoehdoille.
- Sakari :: Muutta käytännössä ne asunnot mitä hauissa on tullut
  vastaan ovat olleet lähinnä kerrostaloja.
- Mikael :: Kerrostalossa pystyisi kuitenkin asumaan, ei ahdistaisi?
- Sakari :: Varmaan sijainti ja hintakriteerit ovat sellaisia että
  ovat johtaneet siihen, että kerrostaloja vaan tulee vaihtoehdoiksi.
- Mikael :: Haluat olla tarkan markan mies. Siinä ei ole mitään
  väärää.
- Sakari :: Kyllä kerrostalo on ihan jees. Mutta en pidä sitä mikään
  lopullinen ratkaisu. Pidemmän päälle haluaisin kyllä omakotitalon.
- Mikael :: Kyllä kyllä.
- Mikael :: Oma elämäntilanne ja harrastukset tällä hetkellä sallivat
  kerrostalot, mutta tulevaisuuden varalle on hyvä jättää vähän
  kasvuvaraa?
- Sakari :: Kyllä se kerrostalon saa toimimaan, mutta kyllä se
  omakotitalo on ajatuksissa juurikin työtilojen takia. Joku iso
  autotalli ja työhuone olisi aika maukas.
- Mikael :: Ne ovat toistaiseksi /nice-to-have/-asioita kuitenkin.
- Sakari :: Joo. Tunnistan myös sellaisen realiteetin, että en ole nyt
  etsimässä loppuelämän asuntoa, joten mietin myös sen myynti- tai
  vuokrauskelpoisuutta.
- Mikael :: Niitä tekijöitä mukaanleipomalla pystyy tekemään
  valinnasta sitten ehkäpä helpomman.
- Sakari :: Joo. Yleensä olen kyllä niin hyvä speksaamisessa että
  jäljelle ei jää kuin pari vaihtoehtoa.
- Mikael :: Kyllä kyllä.
- Sakari :: Joka on ainakin mielestäni hyvä tapa. Silloin valinta
  muodostuu tiettyjen kriteereiden ja tosiasioiden perusteella eikä
  tunnepohjaisesti.
- Mikael :: Kuulostaa kylmältä, mutta asuntokaupoissa taitaakin olla
  että tunnepohjaisia päätöksiä tehdessä tekee isoimmat tappiot.
- Sakari :: Se on kyllä. Itse en ole vielä asuntoa ikinä ostanut,
  mutta olen samaa perjaatetta käyttänyt muihin hankintoihin ja
  ainakin niissä se on toiminut.
- Mikael :: Sanottakoon silti, että omista paikoistani Sätös ja
  Helsinki olivat molemmat melkoisen tunneperustaisia päätöksiä, enkä
  kadu niitä yhtään. Vaikka taloudellisesti kumpikin oli aika huono
  idea.
- Sakari :: Heh. Sillä tavalla voi kyllä saada parhaimmat kokemukset
  silti.
- Mikael :: Sätöksen kanssa olisi voinut olla kiipelissä kyllä saada
  se myytyä eteenpäin, mutta onneksi potentiaalinen ostaja tykästyi
  siihen ensisilmäyksellä samalla tavalla kuin minä tein, ja teki
  tunnepohjaisen päätöksen.
- Sakari :: Kyllä kyllä.

- Mikael :: Niin, et ole vielä ostanut omaa? Eli ensiasunnon ostajan
  valikoidut edut ovat vielä odottamassa.
- Sakari :: En. Porissa molemmat olivat vuokra-asuntoja ja nyt olen
  asunut /company-issue/ asunnoissa.
- Mikael :: Vuokraamisen joustavuus saa väistyä ja olet ostamassa omaa
  nyt seuraavaksi?
- Sakari :: Ajattelin että nyt voisin siirtyä siihen. Kyllä se
  vuokraaminen pidemmän päälle on taloudellisesti huonompi idea.
- Mikael :: Niinhän se tahtoo olla. Vaakakupissa vastapuolella painaa
  illikvideetti omaisuus ja ns. asuntoloukkuun jääminen.
- Sakari :: Toki sillä rahalla saa sitten vapautta. Mutta ajattelin
  että varsinkin Tampereen seudulla asunnon ostaminen olisi aika
  turvallista, että sen saisi myytyä tulevaisuudessa jos/kun sille
  tarve tulee.
- Sakari :: Porissa taas jännittäisi enemmän pistää "kaikki rahat"
  kiinni asuntoon kun ei välttämättä voi luottaa siihen että sen saisi
  myytyä tarvittaessa.
- Mikael :: Niin siinä voisi käydä. Asuntojen myyntiajat ovat aika
  pitkiä valtaosassa maata.
- Sakari :: Tietenkin oma käytökseni vain kiihdyttää tätä kehitystä,
  jos sillä tavalla ajattelee.
- Mikael :: Heh... Mennään pian peliteorian puolelle näissä asioissa.
- Sakari :: :D
- Mikael :: Lienee turvallista kuitenkin tehdä se ison kuvan toteamus,
  että isot kantakaupungit ovat turvallisia ja nopeita myyntipaikkoja,
  säteittäin poispäin mentäessä sitten myytävyys heikkenee.
- Mikael :: Tampere on ehkä 20% nopeampi kuin Nokia, ellei
  nopeampikin, myymään siis.
- Sakari :: Kyllä joo. Kyllä sekä Tampereella että Nokialla olen
  havainnut asuntoja jotka eivät ole jostain syystä mennyt kaupaksi.
  En sitten tiedä että miksi.
- Mikael :: Tämänlainen ilmoitusten tutkiminen ja syiden pohtiminen
  on hyvää harjoitusta toki.
- Sakari :: Jep. Se nyt on sellaista "kuivaharjoittelua" mutta täytyy
  nyt sitä harrastaa kun en täältä Espanjasta käsin muutakaan oikein
  voi.
- Mikael :: Katseletko tarjontaa säännöllisesti ja sitten harmittelet
  kun olisi ollut hyvä paikka mutta väärään aikaan?
- Sakari :: Seuraan säännöllisesti, mutta en ole oikein osannut surra
  että joku meni "sivu suun". Ajattelen kai tätä niin, että uusia
  mahdollisuuksia tulee ja menee jatkuvasti.
- Mikael :: Niitä tulee kyllä.

** Mikaelin asuinhistoria

- Sakari :: Niin, jatketaanko sitten vaikka sinun asumisratkaisuiden
  parissa. Minkälainen asumishistoria sinulla on?
- Mikael :: Kasvoin omakotitalossa Kontiolahdella, joka on Joensuun
  liepeillä, ja jatkoin vielä vähän aikaa äidin perässä
  rivitaloasumista Joensuun Noljakassa: hiljaista lähiötä n. 5
  kilometrin päässä ytimestä.
- Sakari :: Kuulostaa idylliseltä.
- Mikael :: Itse en välittänyt kamalasti siitä.
- Sakari :: Kyllä kyllä. Mihin sieltä sitten muutit?
- Mikael :: OK-talopainotteisessa lähiössä on oma
  lapsi-/nuorisoperhepainotteinen tyylinsä ja se ei ollut oikein oma
  juttu missään vaiheessa.
- Mikael :: Noin 10 vuotta sitten lähdin omilleni ja ensimmäinen paikka
  oli kerrostaloyksiö Outokummussa. Sijainti oli outo kun kävin
  kuitenkin koulua Joensuussa. Päättelin tämän kuitenkin hyväksi
  ideaksi kustannussyistä johtuen.
- Sakari :: Kyllä kyllä. Siitä tuli sitten jonkun verran koulumatkaa?
- Mikael :: 50 kilometriä taittui bussilla n. 80 minuuttiin. Siinä sai
  vähän opiskella uudenlaista vuorokausirutiinia päästäkseen
  aamuluennoille Joensuuhun.
- Mikael :: Asunto oli sentään halpa, keskeisellä paikalla Outokummun
  ytimessä ja sain nauttia ydinkeskusta-asumisesta sen hyvien puolien
  kanssa heti oitis.
- Sakari :: Onhan siinä sitten niitä hyviäkin puolia.
- Mikael :: Huonoja puolia sai myös kokea riittämiin. Talo oli
  rauhallinen, mutta Outokummun mopoileva ja autoileva nuoriso piti
  huolta siitä, että kovin rauhallista ei missään vaiheessa päässyt
  tulemaan ikkunan alla.
- Sakari :: Tuo rauhattomuus on kyllä oman käsitykseni mielestä
  kerrostaloissa vähän sellainen arpahomma. Voivat olla hyvinkin
  rauhallisia tai sitten ei.
- Sakari :: Tuo päivittäinen matka kuulostaa kyllä omaan korvaan aika
  rajulta, mutta kaikki taitaa olla suhteellista.
- Mikael :: Lämpimään bussiin kiipeäminen nälissään ja kylmissään
  myöhäisen luennon jälkeen, siinä on romantiikkaa kyllä.
- Sakari :: Niin että linja-autossa on tunnelmaa vai
- Mikael :: Onhan niissä se oma tunnelmansa. Joustavaksi sitä ei voi
  kutsua mutta se toi lähelle kotiovea ja mitään vaihtoja ei tarvinnut
  tehdä.
- Sakari :: Kyllä kyllä.
- Mikael :: Panin monesti merkille, miten paljon nuorisolla on
  energiaa bussimatkojen suhteen kun perjantaiaamuisinkin noustaan
  aamukuuden kyytiin ja hyvin tietää heistä, ettei perjantai-illan
  riennot pääty kymppiuutisiin.
- Sakari :: Jossain iässä sitä energiaa tuntuu monilla olevan. Ei
  minulla vaan...
- Sakari :: Mutta mihin muuttokuorma Outokummusta suuntasi
  seuraavaksi?
- Mikael :: Outokumpu muuttui lyhyessä ajassa sitten taloudellisesti
  hankalaksi ideaksi kun vuokra nousi ja taisi bussilippujenkin
  hinnoittelussa tulla jotain korotusta siinä aikana kun asuin siellä.
- Mikael :: Päädyin tulemaan Joensuun keskustaan ruutukaavalle niin
  että koulut olisivat 10 minuutin kävelyn päässä.
- Mikael :: Siinä oli ihan hyvä sijainti, Joensuun keskustassa on
  paljon rauhallisia kortteleita, mitä liikenteeseen tulee...
- Sakari :: Tämä kuulostakin ihan hyvältä.
- Mikael :: ...mutta valitettavasti arpaonni ei suosinut asuntoni
  naapureiden ja väliseinien äänieristyksen suhteen.
- Sakari :: Kyllä kyllä. Millainen se Joensuun keskusta noin muuten
  oli, keskustan palveluiden ja tällaisten kannalta?
- Mikael :: Ruutukaava on jaettu neljään n. samankokoiseen
  ilmansuuntaan ja palvelut olivat pääosin osioissa kellonmyötäisesti
  1-2, hieman kauppoja osiossa 3 ja sitten minun osioni 4 oli ihan
  tyhjä palveluista käytännössä.
- Mikael :: Ei siinä silti ollut pitkä matka käydä kaupoilla...
- Sakari :: Vähän samaa kuin minulla sitten Porin toisessa asunnossa.
  Eli sielläkään ei oikein ollut kauppoja ja palveluita ihan
  naapurissa, vaan ne sijoittuvat hieman eri alueelle keskustassa.
- Mikael :: ...käytännössä 15-20 minuutissa taitaa päästä koko ytimen
  kolkasta toiseen.
- Sakari :: Ne on sitten ihan mukavasti saavutettavissa. Tuo
  kuulostaa suunnilleen vastaavalta kuin minulla Porissa ja vähän
  samankaltaiselta kuin mitä Nokialla voisi odottaa.
- Mikael :: Outokummusta opin sen, että asuinpaikka kannattaa ainakin
  minun maun mukaan valita niin, että kaupungin vilkkain valtaväylä ei
  ole ihan ikkunan alla. Joensuussa valitsin sen oikein, mutta
  asuntojen äänieristyksistä ei voi muuten kyllä tietää mitään
  ulospäin. Mutta opinpa senkin.
- Sakari :: Kyllähän se asunnon valinta aika vaikeaa kieltämättä on.
- Mikael :: Joensuussa asuessani työllistyin onnellisena ja
  raharikkaana aloin jossain vaiheessa miettiä rauhallisempia pitäjiä.
  Jos en väärin muista niin vakituisen paperit allekirjoitettuani ei
  mennyt kahta kuukautta kun olin ostamassa kiinteistöä.
- Sakari :: Se oli nopeaa toimintaa se.
- Mikael :: En ollut aktiivisesti haku päällä, tai en ainakaan muista
  olleeni. Sattuman kautta huomasin Torilla myynti-ilmoituksen
  outokumpulaisesta ok-talosta. Se oli rakkautta ensisilmäyksellä.
- Sakari :: Ja tämä seuraava paikka taisi löytyä lopulta melko tutulta
  seudulta? Muistan kyllä seuranneeni sivusta tätä ratkaisuasi ja
  tavallaan ihailin sitä. Rohkea veto.
- Mikael :: Haja-asutusalueen syrjäinen mökki metsän keskellä.
  Lähiperhe vaikeni kritiikin suhteen mutta pystyin aistimaan pientä
  huolta paikkavalinnan suhteen.
- Sakari :: Se idylli oli kyllä ihan uskomaton.
- Mikael :: Joensuun jälkeen se oli kyllä juuri sitä lääkettä jota
  tarvitsin. Oma mökki ilman naapureita, tekemisen makua, halpaa
  omistamista. Olinhan myös kova hifisti siihen aikaan ja avoimet
  kuulokkeet olivat huono idea taustahälyn suhteen.
- Sakari :: Siinä kyllä yhdistyi moni tavoite sitten.

[[https://paste.nerv.fi/3b00c7bf45fbec80eb6703b3.jpeg]]

- Sakari :: Tuo kuva tuo kyllä hymyn huulilleni. Melkein rupeaa
  tekemään itsekin mieli muutaa johonkin tuollaiseen.
- Mikael :: Sätöksessä talo lämpeää puulla ja piha aurataan lumesta
  kaurapuuron voimalla.
- Mikael :: Mutta vastapainoksi jouduin lisäämään uudenlaisia kuluja
  asumiseen: autoilun kulut ovat arvaamattomat.
- Sakari :: Autoilu on kyllä sellaista. Voi tulla kalliiksikin ja
  nopeasti.
- Mikael :: Talo itse oli myös "remontin tarpeessa" ja asiat kuten
  jätekaivodirektiivi ja vesikaton remontoiminen olivat sitten
  huolenaiheita.
- Mikael :: Mietin myös sitä paljon, että aika nuorena lukitsin itseni
  kiinteistöön jonka myymisessä voi kestää sievä tovi. Mitä
  tilaisuuksia suljinkaan itseltäni pois?
- Sakari :: Se on aina omakotitaloissa. Tai, kai sen voi ajatella
  koskevan osakekiinteistöjä myös.
- Mikael :: Osakkeissa ei oikeastaan pääse sen paremmin karkuun
  huoltotöitä. Kaikki maksaa ja niistä maksetaan hoitovastikkeessa ja
  rahoitusvastikkeissa.
- Sakari :: Siinä vaan ulkoistaa sen päätöksenteon ja vastuun. Ja
  yleensä maksaa siitä lystistä korkeamman hinnan.
- Mikael :: OK-talossa voi tehdä itse enemmän ja säästää; jos tyytyy
  huonompaan laatuun niin säästö voi olla huomattava.
- Sakari :: Juurikin näin.
- Mikael :: Mutta en ole kummoinen remonttireiska, joten huolissani
  talon jälleenmyymisestä jossain vaiheessa myin sen nopeasti
  ensimmäiselle kiinnostuneelle. Ehdinköhän asua omassa sen kaksi
  vuotta tai piirun verran yli.
- Mikael :: Mutta tässä kohtaa tein mielestäni ihan oikein kun jäin
  asumaan siihen taloon silti, vuokralle nyt.
- Sakari :: Tämäkin oli sellainen veto, että en ole ennen kuullut
  kenenkään tekevän. Mutta mikäs siinä, se oli varmaan siihen
  tilanteeseen fiksu ja toimiva ratkaisu.
- Mikael :: Se toimi minulle ihan hyvin. Joustavuus ja taloudellinen
  helpotus oli suuri juttu. Mutta samanaikaisesti, vuokralla
  sähkölämmitteisessä ok-talossa kun asuu, ja autokin on pakollinen,
  niin kuluja tulee.
- Sakari :: Se on kyllä totta. Muistan itsekin sen ajan kun oli
  vuokraa, autoa ja palkka pienempi kuin nykyään. Ei mikään
  optimaalinen tila pidemmän päälle.
- Mikael :: Samaan aikaan omat harrastukset ja kiinnostuksen kohteet
  muuttuivat samojen vuosien varrella.
- Mikael :: Sätöksessä asuminen tuntui kalliilta ja niinhän se olikin.
  Aloin laskeskella että kalliissa Helsingissäkin asuminen olisi
  taloudellisesti verrattava tilanne, koska autoa en tarvitsisi.
- Sakari :: Harrastuksissa varmaan valokuvaus rupesi nostamaan päätään
  ja kenties hifi hieman hiipumaan?
- Mikael :: Valokuvaus oli sellainen juttu, että Sätöksessä ei sitä
  päässyt tekemään sillä tavalla kuin halusin.
- Mikael :: Ja autoilukin vähän puudutti, liikenteessä oleminen ja
  myös huollot ja yllättävät viat.
- Sakari :: Oli siis aika muutokselle.
- Mikael :: Päätin että tietystä syystähän minä myin Sätöksen pois
  vuonna 2016 ja olin vuokralla: jotta sieltä pääsee joskus pois
  joustavasti.
- Sakari :: Se oli kyllä siinä mielessä viisas peliliike.
- Mikael :: Oli siis Helsingin aika. Se oli jännittävä tutkimusmatka
  tulla 450 kilometrin päähän tutkimaan asuinpaikkoja. Tämä tapahtui
  2019 keväällä.
- Sakari :: Tämä oli kyllä minulle aikanaan yllätys, koska kyllähän
  tuossa mennään Suomen asuinpaikkamahdollisuuksissa tietyllä tavalla
  ääripäästä toiseen.
- Mikael :: Sopiva asunto löytyi onneksi tosi nopeasti. Olin varannut
  kaksi viikkoa asuntojahdille ja sitten kuitenkin 24 tunnissa
  aloituksesta olin jo allekirjoittamassa vuokrapapereita.
- Sakari :: Huomaan kyllä jonkunlaisen kaavan tässä nopeassa
  toiminnassa...
- Mikael :: Minulla oli niin iso palo ja kaipuu katukuvaajaksi
  silloin. Kun harrastus on katukuvaus niin Suomessa ei ole Helsinkiä
  parempaa, ja jossain rajallisessa mielessä ei ole muita vaihtoehtoja
  kuin Helsinki.
- Sakari :: Helsinki on siihen ehdottomasti paras paikka kyllä.
- Mikael :: Jos olisin päättänyt olla maisemakuvaaja, lukea enemmän
  maisemakuvaajien kirjoja niin olisin ehkä voinut todeta että Sätös
  on loistava paikka siihen.
- Sakari :: Sanotaanko että kun matkustaa Tampereelta Helsinkiin, niin
  kyllä siinä kadun tunnelmassa on valtava ero.
- Mikael :: Joo. Tampere on ihan oma paikkansa kyllä. Lähimmäksi
  Helsinkiä päästään Tampereella siellä Laukontorilla.
- Sakari :: Kesäisin Laukontori on kyllä aika eloisa paikka. Mutta
  sielläkin huomaa sen, että kortteliväli sinne tai tänne ja hiljaista
  tulee.
- Mikael :: Niin tekee kyllä. :D
- Mikael :: Muutin siis kalliille vuokralle Etu-Töölöön, joka on
  00100-postinumeroaluetta. Autosta luovuin ilomielin ja nautin HSL:n
  suunnattoman hyvästä joukkoliikenneverkosta, joka vain parani ja
  parani minun asuessani siellä.
- Mikael :: Vuosi 2019 oli suunnattoman tuotteliasta aikaa
  harrastusteni suhteen.
- Sakari :: Se joukkoliikenne Helsingissä on kyllä sellaista että
  lähellekkään sitä tasoa ei missään muualla Suomessa pääse.
- Mikael :: Se on myös maailmanlaajuisella tasolla aika hyvää
  käsittääkseni.
- Sakari :: On joo. Verratakseni esimerkiksi Zaragozaan, joka on n.
  700k asukkaan kaupunki niin siellä meni yksi raitiovaunulinja! :D
- Sakari :: Bussien lisäksi siis.
- Mikael :: Varmasti tiivis tunnelma työmatkalaisten kesken siellä.
- Sakari :: Kyllä sekin aika autokaupunki tuntui olevan.
- Mikael :: Helsinki tuli kuvioihin mukaan minun harrastusten
  sanelemana, luonnehditaanko näin. Otin aika paljon irti myös ison
  kaupunkin muista suomista tilaisuuksista valokuvauksen lisäksi,
  joten Helsinki totisesti antoi minulle paljon. Helsinkiläinen
  (suomalaisittain) suurkaupungin energia oli hyvä vaikute.
- Mikael :: Mutta sitten asiat vähän hiipuivat koronan myötä ja 2020
  oli muutenkin vähän sellainen vuosi. Oma valokuvaus ei ollut niin
  katukuvapainotteista ennen koronaakaan.
- Mikael :: Eli mitä sitten tehdä kun on muuttanut kalliiseen
  kaupunkiin katukuvaus mielessä, eikä sitten aiokaan katukuvata?
  Alkaa ehkä tehdä mieli tehdä korjausliikkeitä.
- Sakari :: 2020 taisi olla monelle sellainen vuosi, että
  asumiskuvioita katsottiin uusiksi.
- Sakari :: Eli sitten oli pienen korjausliikkeen aika?
- Mikael :: Etu-Töölön asuntoni oli ja on edelleen täysi lottovoitto,
  mitä asumiseen tulee. Se on todella keskeisellä sijainnilla mutta
  kun astut sisään kotiasi niin siellä on Sätös-tasoinen hiljaisuus ja
  rauha sitten.
- Mikael :: Täysi lottovoitto. Sätös ja Töölö molemmat pitävät kruunua
  parhaana asumisena mitä olen nyt 10 vuodessa tehnyt.
- Mikael :: Mutta todellisuus on kuitenkin se, että 850 euron vuokra
  on poisheitettyä rahaa monella tavalla.
- Sakari :: Muistan kyllä myös tuon etu-Töölön. Se oli oikeastaan
  uskomattoman rauhallinen paikka, siihen nähden että heti ulko-oven
  takana oli elävä suurkaupunki.
- Mikael :: 15 minuutin kävelyn päässä asemasta ja Kampista ja niin
  rauhallinen sisällä.
- Mikael :: Ja Töölöä ei pidetä arvossa edes, jonka takia vuokrakin on
  vain 850 eikä 990 euroa kuussa.
- Sakari :: Mielenkiintoista. Se oli kyllä sellainen paikka, että en
  itsekään poissulkisi missään tapauksessa vaihtoehdoista, jos
  Helsinkiin tekisi mieli.
- Mikael :: Nyt se oli vaikea päätös jatkaa eteenpäin, koska Töölö oli
  lottovoitto kaiken suhteen, ihan kaiken suhteen. Kaikki toimi. Ihan
  kaikki. :)
- Sakari :: Päädyit kuitenkin palaamaan hieman etäämmälle Helsingistä,
  mutta silti strategisesti hyvälle paikalle?
- Mikael :: Mutta vaikea päätös tai ei, uskon että tein oikein ja
  ostin oman asunnon sieltä, mistä pankki suostui rahoittamaan.
- Mikael :: Hyvinkäältä ostin ja päällimmäinen syy oli tosiaan se,
  että Helsinkiin pääsisi junalla nopeasti.
- Sakari :: Se on kyllä sinällään hyvällä sijainnilla.
- Sakari :: Kauanko siitä paikallisjunalla tulee matka-aikaa?
- Mikael :: Töölöstä Helsingin päärautatieasemalle oli 15 minuutin
  kävely ja nyt täältä Sandelista on Hyvinkään asemalle n. 10 minuutin
  kävely.
- Mikael :: Juna kulkee 30 minuutin välein ja tuo ytimeen 45
  minuutissa. Ja junia kulkee ihan yötä myöten.
- Sakari :: Se on kyllä ihan hyvä yhteys sitten.
- Mikael :: Se on.
- Sakari :: Tuossa on hieman samankaltaisuuksia Nokiaan. Voisi melkein
  sanoa että Nokia on Tampereen Hyvinkää.
- Mikael :: Hyvinkäältä pääsee myös Tampereelle näppärästi junalla 90
  minuuttiin.
- Sakari :: Nämä Tampere-Helsinki -radan varrella olevat paikat ovat
  kyllä olleet minun kiikareissa aina välillä. Ei juuri nykyiseen
  tarpeeseen, mutta yleisesti ajatuksena. Siellä on esimerkiksi
  Lempäälää ja Hämeenlinnaa Hyvinkään lisäksi.
- Mikael :: Radanvarsikaupungit ovat omanlainen tyylinsä asua. En ehkä
  sanoisi että parasta tyyliä omaan makuuni. Taloudelliset edut ovat
  kuitenkin kiistämättömät.
- Sakari :: Se on kyllä totta tuo taloudellinen tehokkuus.
- Sakari :: Kyllähän tässä molemmilla oli monenlaisia ratkaisuja
  takana.
- Mikael :: Taloudelliset jutut ovat Hyvinkäällä kuin yö ja päivä
  Töölöön nähden. Lähikauppa on iso LIDL yhtä kaukana kuin Töölössä
  'kallis' lähi-K tai Alepa. Täällä on valtavat megamarketit kaikki
  myös kävelyetäisyyden päässä. "Hyvinkää käy järkeen", olen tainnut
  sanoa. Se vetoaa siihen järkeen.
- Mikael :: Mutta tunne on ehkäpä toistaiseksi kaukana kaikesta, mitä
  Hyvinkäähän tulee. Muutin tänne tammikuussa, eli olen nyt asunut
  täällä kolmisen kuukautta. Töölön jälkeen on ollut kulttuurishokkia
  tulla sinuiksi Hyvinkään suhteen.
- Sakari :: Niin. Onhan se varmasti hiljaisempi paikka mutta silti
  Suomen mittakaavassa varmasti melko keskeinen.
- Mikael :: Hiljaisuus ei nyt sinänsä haittaa, ja keskeisyys
  yhdistettynä halpaan asumiseen johtaa siihen, että on
  taloudellisesti hyviä mahdollisuuksia reissata Suomen kaikissa
  isoissa paikoissa (Tampere, Turku, PK-seutu).
- Sakari :: Se on kyllä siitä järkevän oloinen ratkaisu. Ja kyllähän
  asuminen aina on kompromissi johonkin suuntaan. Jos ei muuten niin
  rahan suhteen.
- Mikael :: Mutta shokkia on tullut siinä mielessä, miten
  hyvinkääläinen ja helsinkiläinen eroaa niin kovin toisistaan.
  Menemättä likaisiin yksityiskohtiin sanotaanko ehkä niin, että olen
  ehkä sydämeltäni helsinkiläinen?
- Sakari :: Se on kyllä varmasti totta. en minäkään oikein koskaan
  pitänyt itseäni mitenkään porilaisena.
- Mikael :: Muuttohommia miettiessäni ajattelin, että olisinko
  kuopiolainen sittenkin. En päässyt katselemaan asuntoja sieltä asti
  kun se välimatka taas vähän irrationaalisesti hirvitti. Hyvinkään
  jälkeen kävin Kuopiossa vierailulla ja totesin, että ei sekään ihan
  Helsinkiä voita.
- Mikael :: Oli Hyvinkää siis taas omalla tavallaan harmittava juttu,
  mutta olosuhteiden valossa olisinko voinut tehdä parempaa päätöstä!
- Sakari :: Kyllähän se vähän niin on, että se mitä itse olen
  suunnitellut Nokiasta on tavallaan tietoinen kompromissi eri
  asioiden välillä.
- Sakari :: Ja ainakin itse ajattelen että se tasapainon löytäminen on
  se tavoite.
- Mikael :: Kompromisseja on kaikkialla ja paras lopputulos tulee
  välttämättä kun tietää ne romanttiset pluspuolet niin kuin ne
  realistiset miinuspuoletkin.
- Sakari :: Ja viimekädessä kompromissi tulee rahan ja sen
  rajallisuuden kanssa vastaan. Tämä nyt on tietenkin sellainen mikä
  on helppo hyväksyä, mutta esimerkiksi itse löysin "täydellisen"
  asunnon myynistä, mutta hinta oli muistaakseni 750k.
- Mikael :: Töölöstä tiesin jo muuttokuorman tullessa sisälle että
  tämä on täysi lottovoitto ja tästä ei voi mennä kuin alaspäin
  (omilla tulotasoillani) ja nyt Hyvinkääkin oli jo ennestään tiedossa
  että se ei voi olla toinen lottovoitto peräkkäin
- Sakari :: Jota en nyt tietenkään jäänyt haikailemaan, mutta minulle
  se lähinnä osoitti sen, että asuminen on aina kompromissi jostain.
- Mikael :: Se on. Se on sinänsä jo aika hyvä tilanne jos vain rahasta
  ottaa kiinni.
- Sakari :: On joo.
- Mikael :: Sätöksessä otti kai autosta kiinni, mikä on osittain
  rahasta kiinni, osittain autoilusta kiinni. Töölössä ei muusta kuin
  rahasta.
- Sakari :: Mutta oletko kuitenkin ollut kokonaisuutena tyytyväinen
  Hyvinkääseen, vaikkei se Töölö olekaan?
- Mikael :: Noh, asunto ja taloyhtiö on ihan hyvä.
- Sakari :: Se on toki hyvä lähtökohta.
- Mikael :: Jos aikoo kuluttaa vuosiaan masennellessaan koronaa ja
  julmaa maailmaa kotona kykkiessä niin tämmöinen kiva, valoisa, iso
  asunto lähellä kauppoja ei ole huono idea lainkaan.
- Sakari :: Totta tuo.
- Mikael :: Ei se Helsinkikään tietysti ole pelkkää juhlaa päivästä
  toiseen. Paljon harmittavia kohtaamisia laitapuolen kulkijoiden
  kanssa silloin tällöin. Mutta jos Töölössä jää masentelemaan kotiaan
  niin kalliiksihan se käy.
- Sakari :: Se on kyllä varmasti. Itse kyllä arvostan sitä kotia ja
  kotona olemista, joten siksikin varmaan nuo ydinkeskustat ovat
  jääneet itseltä pois ajatuksista.
- Mikael :: Yhtä kaikki, minulla on nyt vielä meneillään alustava
  kulttuurishokkivaihe mitä Hyvinkäähän tulee. Miten se näkyy
  ulospäin? Kaavailen pidemmän tähtäimen säästösuunnitelmia Helsinki
  mielessä.
- Sakari :: No, säästösuunnitelmat on aina hyvästä.
- Mikael :: Vuonna 2030 minulla voisi nipinnapin olla taloudelliset
  mahdollisuudet ottaa asuntolainaa helsinkiläiseeen asuntoon. Ei ihan
  etu-Töölöstä mutta kuitenkin jostain mikä miellyttää ja mistä pääsee
  hyvin bussin kyytiin.
- Mikael :: Tiedän jo valmiiksi, että yhdeksässä vuodessa ehtii moni
  asia muuttua, joten mitä tapahtuu vuonna 2030 on sitten ihan
  arvailujen varassa.
- Sakari :: Se on varmasti hyvä pitää mielessä ja ns. mahdollisuus
  avoinna. Tiedä mitä sitten haluaa tulevaisuudessa tehdä, mutta on
  ainakin se tie selvä jos sitä haluaa kulkea.
- Mikael :: Yksi onnellisimpia vaihtoehtoja olisi varmasti että
  yhdeksässä vuodessa tottuisi ja samastuisi "hyvinkääläisyyteen" ja
  sitten nauttisi siitä mitä täällä on tarjota.
- Sakari :: Sitähän ei koskaan tiedä.
- Mikael :: Minulla oli kovat säästöohjelmat Helsingissä asuessa,
  aiemminkin. Mutta niille säästöohjelman mukaisille rahasummille ei
  ollut mitään käyttöä mielessä, joten motivaatiokin säästämiseen oli
  hakusessa.
- Sakari :: tavoitteiden konkreettisuus kyllä varmasti helpottaa
  säästämistä.

